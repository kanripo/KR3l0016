# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.491510
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB07n0633-003雲仙雜記-卷三.
<pb:KR3l0016_SBCK_003-1a>¶
雲仙雜記卷之三¶
　　　過門錢¶
龍山康甫慷慨不羈每日置酒於門邀留賔客¶
不住者贈過門錢日費酒者鶴觜缾二十(放懐)¶
(集)¶
　　　虞永興書¶
有人收得虞永興與圓機書一紙剪開字字賣¶
之礬郷一字得麻一斗鶴口一字得銅硯一枚¶
房村一字得芋千頭隨人好之淺深(字錦)¶
　　　一醉六日¶
<pb:KR3l0016_SBCK_003-1b>¶
張麟一醉六日嚙柱幾半(醉録)¶
　　　起宅刷以醇酒¶
蓮花巷王珊起宅畢其門刷以醇酒更散香末¶
盖禮神之至(宣武盛事)¶
　　　題梁字¶
范溥題聽事梁每字以木花蓮承之歲旦一開¶
次日復上之(河中記)¶
　　　郇公厨¶
韋陟㕑中飲食之香錯雜人入其中多飽飫而¶
㱕語曰人欲不飯筋骨舒寅縁須入郇公㕑(長)¶
<pb:KR3l0016_SBCK_003-2a>¶
(安後記)¶
　　　厠上以术湯盥手¶
陳宛盛其居止厠上以术湯盥手槐板覆蔽糞¶
穴為都城苐一(洛陽要記)¶
　　　書此山移文¶
樂天女金鑾十歲忽書北山移文示家人樂天¶
方買終南紫石欲開文士傳遂輟以勒之(豊寧)¶
(傳)¶
　　　争春館¶
楊州太守圃中有杏花數十畷每至爛開張大¶
<pb:KR3l0016_SBCK_003-2b>¶
宴一株令一倡倚其傍立館曰爭春開元中宴¶
罷夜闌人&KR0137;云花有歎聲(楊州事迩)¶
　　　薛家士風¶
成都薛氏家士風甚美㕑司以半瓠為杓子孫¶
就食蝦羮肉臠一取之飯再取之(蜀普録)¶
　　　食蒲桃¶
楊炎食蒲桃曰汝若不澁當以太原尹相授(河)¶
(東備録)¶
　　　梅聘海棠棖子臣櫻桃¶
黎舉常云欲令梅聘海棠棖子臣櫻桃及以芥¶
<pb:KR3l0016_SBCK_003-3a>¶
嫁笋但恨時不同耳然牡丹酴醿楊梅枇杷幸¶
為執友(金城記)¶
　　　檜生藥圓¶
幽燕思仙驛後有五樹檜忽生藥圓試摘服之¶
徃徃療疾有驗(幽燕記異)¶
　　　過㕔羊¶
熊飜每㑹客至酒半堦前旋殺羊令衆客自割¶
隨所好者綵綿繫之記&KR0197;畢烝之各自認取以¶
剛竹刀切食一時盛行&KR0197;過㕔羊(青州&KR0462;記)¶
　　　軟漆&KR0374;桑枝為籬障¶
<pb:KR3l0016_SBCK_003-3b>¶
杜勝宅以軟漆&KR0374;桑枝編為籬障雨一過黑光¶
照四面時通甫愛之欲以銅官苐取不應(鄴郡)¶
(名録)¶
　　　嚼鷄舌香¶
飲酒者嚼鷄舌香則量廣浸半天回則不醉(酒)¶
(中玄)¶
　　　能詩¶
能詩之士雨泡滅則淂意香&KR0196;斷而成冷(白氏)¶
(金鎻)¶
　　　朱書禹字渡江河¶
<pb:KR3l0016_SBCK_003-4a>¶
渡江河者朱書禹字佩之免風濤保安吉(禹功)¶
(記)¶
　　　盡數天星徧知棊勢¶
人能盡數天星則徧知棊勢(止戈集)¶
　　　雌雄樹¶
九仙殿銀井有梨二株枝葉交結宫中呼爲雌¶
雄樹(金鑾宻記)¶
　　　作詩如繡花¶
作詩如繡花女令龍絡枝葉而已無過不及乃¶
善(鍾嵘句眼)¶
<pb:KR3l0016_SBCK_003-4b>¶
　　　化玉膏¶
衛玠盥靣用化玉膏及芹泥故色愈明潤終不¶
枯槁(金臺録)¶
　　　貯蘭蕙¶
玉維以黄磁斗貯蘭蕙養以綺石累年彌盛(汗)¶
(漫録)¶
　　　百齒梳¶
孫思邈以交加木造百齒梳用之養生要法也¶
(樵人直説)¶
　　　科斗筯魚尾匙¶
<pb:KR3l0016_SBCK_003-5a>¶
向範待客有漆花盤科斗筯魚尾匙(樞要録)¶
　　　唾地成文¶
有人謁李賀見其久而不言唾地者三俄而成¶
文三萹(文茟&KR0109;喉)¶
　　　菖蒲當拜此君¶
王徽之以菖蒲映竹曰菖蒲止以九莭為貴而¶
此君面目聳然正當再拜此君而此君亦安得¶
不受之耶(高士春秋)¶
　　　界尺茟槽¶
有借界尺筆槽而破其槽者白其主人曰韓直¶
<pb:KR3l0016_SBCK_003-5b>¶
木如常孤竹君無恙但半靣之交忽然折莭矣¶
主人大笑(玉塵集)¶
　　　犀如意¶
虞世南以犀如意&KR1057;癢乆之歎曰妨吾聲律半¶
工夫(缾餘事)¶
　　　萱草浣衣¶
鄭源令婢萱艸浣衣萱草輒云郎君塵圡太多¶
令人手皮俱脫(三峰集)¶
　　　乕毛紅管茟¶
有僦馬生甚貧遇人与乕毛紅管筆一枚曰𫠦¶
<pb:KR3l0016_SBCK_003-6a>¶
須但呵茟即得之然夫妻之外令一人知則殆¶
矣時方盛行凝&KR0196;帳風篁扇皆呵而淂之一日¶
晚思兎頭&KR0325;連呵遽得數盤夫妻不能盡以與¶
鄰家自是茟雖存呵之無應(纂異記)¶
　　　一詩輒洗其茟¶
白𫝊每一詩輒洗其筆(文覽)¶
　　　句中喜得魚竹¶
孟浩然一日周旋竹間喜色可掬又見網師得¶
魚尤甚喜躍友人問之荅云吾適得句中有魚¶
竹二物不知竹有幾莭魚有幾鱗疑致踈謬今¶
<pb:KR3l0016_SBCK_003-6b>¶
見二物乃釋然矣(玄山記)¶
　　　洪兒紙¶
姜澄十歳時父苦無紙澄乃燒糠恊竹為之以¶
供父澄小字洪兒鄉人&KR0197;洪兒紙(童子通神録)¶
　　　束&KR0113;羊¶
倪若水藏書甚多列架不足疊牕安置不見天¶
日子弟直日㸔書借書者先投束修羊(唐餘録)¶
　　　惠一絲両絲¶
杜甫寓蜀每𧖟熟即與兒躬行而乞曰如或相¶
憫惠我一絲両絲(浣花旅地志)¶
<pb:KR3l0016_SBCK_003-7a>¶
　　　蕨成金釵¶
王鯨逢賣蕨姥黄衣破結有饑色憫之乃以千¶
錢買蕨姥謝而去及㱕烝于烏頭甑盡成金釵¶
盖姥非常人也(清異志)¶
　　　鷄鴨卵殻¶
張寳嘗使子弟廵市乞鷄鴨卵殻鷄卵以煮藥¶
鴨卵以金絲縷海棠花名鮫胎盞醉後畏酒時¶
多用之(就印録)¶
　　　八梭綾¶
鄴中老母村人織綾必三交五結號八梭綾匹¶
<pb:KR3l0016_SBCK_003-7b>¶
直米陸筐(摭拾精華)¶
　　　染花奩¶
郭代公愛姬薛氏貯食物以散風奩收粧具以¶
染花奩(品物類聚記)¶
　　　文享媚香無忝¶
張說携麗正文章謁友生時正行宫中媚香號¶
化樓臺友生焚以待說說出文置香上曰吾文¶
享是香無忝(徴文玉井)¶
　　　少延清歡¶
陶淵明得太守送酒多以舂秫水雜投之曰少¶
<pb:KR3l0016_SBCK_003-8a>¶
延清&KR0172;數日(淵明别傳)¶
　　　筆文章貨¶
羅𨼆喜茟工萇鳳語之曰茟文章貨也吾以一¶
物助子取髙價即贈鴈頭牋百幅士夫聞之懷¶
金同價&KR0137;以綵羅大組換之(龍&KR0161;志)¶
　　　降龍道者¶
戴顒見降龍道者曰生死外人願陳三拜獻護¶
&KR0052;簾青銅磬(芳賢傳)¶
　　　何徵君𨼆呉郡¶
何徵君𨼆吳郡多遊臨華寺九金堂飲鹿塘靈¶
<pb:KR3l0016_SBCK_003-8b>¶
寳院㴠星澗(高𨼆外書)¶
　　　西昌逸士¶
&KR0048;詠𨼆西昌採樵為業或擔至都中人買之則¶
曰我西昌逸士酒中人也今獻公所闕公當惠¶
我所好(廬陵記)¶
　　　享鹿肉¶
黄昇日享鹿肉三斤自晨煑至日影下門西則¶
喜曰火候足矣如是四十年(安成記)¶
　　　獵蝇記室¶
盧記室多作脯腊夏則委人於十歩内扇上塗¶
<pb:KR3l0016_SBCK_003-9a>¶
餳以擈蝇脯以青紗障隔塵圡時人呼為獵蝇¶
記室(金溪記)¶
　　　種&KR0188;助𪔂爼¶
宋宇種蔬三十品時雨之後按行園圃曰天茁¶
此徒助予𪔂爼家復何患(䂊章記)¶
　　　蓄鴨¶
富&KR0045;庭蓄鴨萬&KR0215;每飼以米五石遺毛覆渚(桂)¶
(林記)¶
<pb:KR3l0016_SBCK_003-9b>¶
¶
雲仙&KR0462;記卷之三¶
