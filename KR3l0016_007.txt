# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.652671
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB07n0633-007雲仙雜記-卷七.
<pb:KR3l0016_SBCK_007-1a>¶
雲仙雜記卷之七¶
　　　元白両不相下¶
元微之白樂天兩不相下一日同詠李花微之¶
先成曰葦綃開萬朶樂天乃服綃練也葦白而¶
綃輕(高隱外書)¶
　　　仙人栢葉書¶
郭天民巧思横生能摺書蕳反覆如栢葉状鄉¶
人謂之仙人栢葉書(安成記)¶
　　　家庖百品¶
張元厚家庖百品日日不變有蔡機缸二千盛¶
<pb:KR3l0016_SBCK_007-1b>¶
貯皆滿(梁福廬陵記)¶
　　　硯中出白影珠¶
矦道昌因雨置龜頭硯於簷下承溜以滌之俄¶
而滴破硯硯中出白影珠十顆有患目者煑珠¶
水洗之皆愈(馮正雲金谿記)¶
　　　陳蕃待客¶
陳蕃待客拌飯以鹿脯芼羮以牛脯未嘗别為¶
異饌(董慎續豫章記)¶
　　　桂人好食蝦蟆¶
桂人好食蝦蟆仍重乾&KR0818;為糁赴食者至以餘¶
<pb:KR3l0016_SBCK_007-2a>¶
爼包㱕遺兒女雖汚衫不耻(張洞林桂林志)¶
　　　霜露能染紅紫¶
鵝管山霜可染紫白庻潭露能染紅為天下冠¶
恨人無知者(常奉真相潭記)¶
　　　蒲桃髻¶
小兒髮初生為小髻十數其父母為兒女相勝¶
之辭曰蒲桃髻十穗勝五穗(李明之衡山記)¶
　　　方囊盛金錢¶
富人賈三折夜以方囊盛金錢於腰間微行市¶
中買酒呼秦聲女置宴(方德逺金陵記)¶
<pb:KR3l0016_SBCK_007-2b>¶
　　　千眼仙人赴東林寺¶
廬山逺法師命盡之日山中峰澗寺落皆見千¶
眼仙人成隊執幡幢香花赴東林寺法師死乃¶
止(十三賢共注廬山記)¶
　　　洛如花¶
吳興山中有一樹類竹而有實似莢状鄉人見¶
之以問陸澄澄曰名洛如花郡有文士則生(張)¶
(寳就印録)¶
　　　虱念阿房宫賦¶
楊州蘓隱夜卧聞被下有數人齊念阿房宫賦¶
<pb:KR3l0016_SBCK_007-3a>¶
聲緊而小急開被視之無他物惟得虱十餘其¶
大如豆殺之即止(清異志)¶
　　　甲乙膏¶
蜀人二月好以豉雜黄牛肉為甲乙膏非尊親¶
厚知不得而預其家小兒三年一享(浣花旅地)¶
(志)¶
　　　魚脊出金釵¶
寳暦中酉陽人見釣魚師有魚腦貫黄文愛而¶
買㱕食至脊上出金釵一隻長六寸(唐餘録)¶
　　　團沙揑成睡嵇康¶
<pb:KR3l0016_SBCK_007-3b>¶
房琯少時曽至洲渚上團沙揑成睡嵇康甚有¶
摽態見者多愛之(童子通神録)¶
　　　樂音泉¶
强村有水方寸許人𣣔取之唱浪淘沙一曲即¶
得一盃味大丼冷村人因名曰樂音泉(玄山記)¶
　　　石斧欲斫斷詩手¶
杜甫子宗武以詩示阮兵曹兵曹荅以石斧一¶
具隨使并詩還之宗武曰斧父斤也兵曹使我¶
呈父加斤削也俄而阮聞之曰誤矣欲子斫斷¶
其手此手若存天下詩名又在杜家矣(岀文覽)¶
<pb:KR3l0016_SBCK_007-4a>¶
　　　清水郎君¶
司馬伯殊買得鴨卵一枚非常&KR0903;重夜猶未食¶
夢曰此卵乃徐龍㓜子清水郎君也不殺將富¶
殊乃放之(三峰集)¶
　　　徐鳳儀杖¶
徐鳯儀有一杖直如茟管其後每年生一莭二¶
十年每年縮一莭三月則杖之四面青赤白黑¶
各開一花不知何木也(陶家缾餘事)¶
　　　劒生神芝則天下晏清¶
成都朱善存家世寳一劍每生神芝則天下晏¶
<pb:KR3l0016_SBCK_007-4b>¶
清如安史黄巢之亂劍皆吐黑烟属天不差毫¶
厘(玉麈集)¶
　　　聚芳圖百花帶¶
宗測春遊山谷見奇花異草則係于帶上㱕而¶
圖其形状名聚芳圖百花帶人多效之(高士春)¶
(秋)¶
　　　李花如飛¶
伍貫卿居沅陵家有李花一株月夜奴婢遥見¶
花作數團如飛仙状上天去花上露水倐然作¶
雨數千㸃花則亡矣(樞要録)¶
<pb:KR3l0016_SBCK_007-5a>¶
　　　起藁窻上¶
江揔為文次至吟詠得意則起藁於窻上不堪¶
示則投置溷中乆而文遂工矣(文茟襟喉)¶
　　　蜜浸烏梅解宿酲¶
陳永陽王宿酲未解則為蜜浸烏梅每啖不下¶
二十枚清醒乃已(樵人直説)¶
　　　榕粉¶
小兒瘡痂以榕粉日傅之則易瘥而無痕(岀汗)¶
(澷録)¶
　　　灰山¶
<pb:KR3l0016_SBCK_007-5b>¶
無棣有灰山山南有石竅其中二麥無數取之¶
不極(三賢典略)¶
　　　嗜蛤蜊¶
吐突承璀嗜蛤蜊炙以鐵絲床數澆鹿角漿然¶
後食(傳芳略記)¶
　　　諢衣¶
穆宗以玄綃白書素紗墨書為衣服賜承幸宫¶
人皆淫鄙之詞時號諢衣至廣明中猶有存者¶
(史諱錄)¶
　　　三様錢買二色酒¶
<pb:KR3l0016_SBCK_007-6a>¶
西門季玄造二色酒白酒中有黒花斟於器中¶
花亦不散其中有肝石故也崔道旅以金銀銅¶
錢来酤曰以我三様錢買君二色酒欲辭得乎¶
(常新錄)¶
　　　大筍中有眼睛¶
裴晉公於藍田得一大筍破之有三四眼睛而¶
香美過甚乃與曾序分食之(晉公遺語)¶
　　　雨㸃螺磨紙¶
治紙之昬而不染墨者用雨㸃螺磨紙左右三¶
千下其病去矣(文房寳&KR0918;)¶
<pb:KR3l0016_SBCK_007-6b>¶
　　　沈休文多病¶
沈休文多病六月猶綿㡌温爐食薑椒飯不爾¶
則委頓(自慶集)¶
　　　盲郭璞¶
路巗㓜病有人稱善醫禳之術巖用之不效歎¶
曰此盲郭璞也(搔首集)¶
　　　浄眼僧¶
傳法寺浄眼僧能用藥煮烏頭施人治百疾皆¶
驗又以穢跡呪治痁破鐵城偈除鬼祟發無不¶
㨗(僧園逸錄)¶
<pb:KR3l0016_SBCK_007-7a>¶
　　　竹莭中神水¶
重午日午時有雨則急斫一竿竹竹莭中必有¶
神水瀝取和獺肝為圓治心腹塊聚等病(岀金)¶
(門歳莭)¶
　　　釀換骨醪¶
憲宗采鳳李花釀換骨醪晉國公平淮西囘黃¶
帊金缾　賜二斗(叙聞錄)¶
　　　畏薯藥¶
李輔國大畏薯藥或人因以示之必眼中火出¶
毛髪皆瀝血因致大病(叩頭錄)¶
<pb:KR3l0016_SBCK_007-7b>¶
　　　分香蓮¶
三堂使宅有鈎仙池一種蓮子一嵗再結實子¶
十隻其花時香兼桃梅萸菊郡人傳分香蓮不¶
論錢(三堂徃事)¶
　　　雪竹搔頭¶
趙綸妻死遺雪竹搔頭於堦下不數日化為楊¶
梅花朶如撒時人異之(姑臧前後記)¶
　　　遇棊僊¶
卞子京遇棊仙束帶拜金鑄紫堂仙仍坐於席¶
上勝克之利萬不失一(手叅棊訣)¶
<pb:KR3l0016_SBCK_007-8a>¶
　　　焚杜甫詩飲以膏蜜¶
張籍取杜甫詩一帙焚取灰燼副以膏蜜頻飲¶
之曰令吾肝腸從此改易(詩源指訣)¶
　　　藏盤筵於水底¶
白氏履道里宅有池水可泛舟樂天每命賓客¶
繞舡以百十油囊懸酒炙沉水中隨舡而行一¶
物盡則左右又進之藏盤筵於水底也(窮幽記)¶
　　　七井生凉¶
霍仙鳴别墅在龍門一室之中開七井皆以雕¶
鏤木盤覆之夏月坐其上七井生涼不知暑氣¶
<pb:KR3l0016_SBCK_007-8b>¶
雲林異景志¶
雲仙雜記卷之七¶
