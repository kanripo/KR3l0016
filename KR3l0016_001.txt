# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.404959
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0633-001雲仙雜記-卷一.
<pb:KR3l0016_SBCK_001-1a>¶
雲仙雜記卷之一¶
　　　　　　　唐　金　城　馮　贄　編¶
　　　幽人茟¶
司空圖𨼆於中條山芟松枝為茟管人問之曰¶
幽人茟正當如是(汗澷録)¶
　　　飛雲履¶
白樂天燒丹于廬山草堂作飛雲履玄綾為質¶
四面以素綃作雲朶染以四選香振履則如烟¶
霧樂天着示山中道友曰吾足下生雲計不乆¶
上升朱府矣(樵人直説)¶
<pb:KR3l0016_SBCK_001-1b>¶
　　　孫登琴¶
孫登琴遇雨必有響如刃物聲竟因隂雨破作¶
數截有黑蛟踊去(金徽變化萹)¶
　　　棊聲與律呂相應¶
元頥本棋枰聲与律呂相應盖用響玉為盤非¶
有異術也(棊天洞覽)¶
　　　紅白二墨¶
楚王靈䕫使人造紅白二墨為戯及書寫衣服¶
黑衣用白書白衣用紅書自成一家(髓記/大唐龍)¶
　　　龍耳李¶
<pb:KR3l0016_SBCK_001-2a>¶
崔奉國家一種李肉厚而無核識者曰天罰乖¶
龍必割其耳耳血&KR1089;地故生此李(琴莊美事)¶
　　　瑠黄椀¶
元載飲食冷物用磂黄椀熱物用泛水甆器器¶
有三千事(岀樞要録)¶
　　　夢裁錦¶
蕭頴士少夣有人授&KR0083;百畨開之皆是繡花又¶
夢裁錦因此文思大進(岀文茟&KR0109;喉)¶
　　　無塵子¶
方鎔𨼆天門山以㯶櫚葉拂書號曰無塵子月¶
<pb:KR3l0016_SBCK_001-2b>¶
以酒脯祭之(岀高士春秋)¶
　　　惜春御史¶
穆宗每宫中花開則以重頂帳蒙蔽欄檻置惜¶
春御史掌之號曰括香(玉麈集)¶
　　　黑松使者¶
元宗御案墨曰龍香劑一日見墨上有小道士¶
如蠅而行上叱之即呼萬歳曰臣即墨之精黒¶
松使者也凡世人有文者其墨上皆有龍賔十¶
二上神之乃以墨分賜掌文官(岀陶家缾餘事)¶
　　　栁神九烈君¶
<pb:KR3l0016_SBCK_001-3a>¶
李固言未第前行古栁下聞有弹指聲固言問¶
之應曰吾柳神九烈君巳用桞汁染子衣矣科¶
苐無疑果得藍&KR0129;當以&KR0037;餻祠我固言許之未¶
㡬状元及第(岀三峰集)¶
　　　六鼻鏡生雲烟¶
黄巢䧟京城南唐王氏有鏡六鼻常生雲&KR0196;照¶
之則左右前三方事皆見王氏向京城照之巢¶
冦兵甲如在目前上&KR0685;都邑以映日紗囊&KR0145;入¶
禁中(岀纂異記)¶
　　　文星典吏¶
<pb:KR3l0016_SBCK_001-3b>¶
杜子美十餘歳夢人令采文于康水覺而問人¶
此水在二十里外乃徃求之見鵝冠童子告曰¶
汝本文星典吏天使汝下謫為唐世文章海九¶
雲誥已降可於豆壠下取甫依其言果得一石¶
金字曰詩王本在陳芳國九夜捫之麟篆熟聲¶
振扶桑享天福後因佩入葱市㱕而飛火滿室¶
有聲曰邂逅穢吾令汝文而不貴(岀文覽)¶
　　　玄山印記¶
陳荗為尚書郎每書信印記曰玄山典記又曰¶
玄山印擣朱礬澆麝酒閑則匣以鎮犀飬以透¶
<pb:KR3l0016_SBCK_001-4a>¶
雲香印書達數十里香不斷印刻烟脂木為之¶
(岀玄山記)¶
　　　水玉數珠¶
房次律弟子金圖十二歳時次律徴問葛洪仙¶
籙中事以水玉(一云玄珠)數珠手節之凡兩徧¶
近二百事琅琅誦之不止次律賞以轉枝梨(童)¶
(子通神集)¶
　　　為梨花洗粧¶
洛陽梨花時人多携酒其下曰為梨花洗粧或¶
至買樹(唐餘錄)¶
<pb:KR3l0016_SBCK_001-4b>¶
　　　籠桶衫柿油巾¶
杜甫在蜀日以七金買黄兒米半籃細子魚一¶
串籠桶衫柿油巾皆蜀人奉飬之粗者(岀浣花)¶
(旅地志)¶
　　　石斧銘¶
玄針子得石斧銘曰天雷斧速文歩&KR0251;石柱子¶
如其言詩如蒸雲千歩千首(清異志)¶
　　　棠木印¶
張寳凡衣服綵帛皆以所任官印之白黄物以¶
墨紅黒物以粉常曰此印賢於掌庫奴逺矣文¶
<pb:KR3l0016_SBCK_001-5a>¶
字亦然人收寳文以有棠木印者為真(張寳純)¶
(印録)¶
　　　鳳窠羣女¶
姑臧太守張憲使倡妓戴拂壺中錦仙裳密粉¶
淡粧使侍閣下奏書者號傳芳妓酌酒者號龍¶
津女傳食者號仙盤使代書札者號墨娥按香¶
者&KR0197;麝姬掌詩藁者&KR0197;𩀱清子諸倡曰&KR0235;窠群¶
女又曰團雲隊曵雲仙(岀姑臧前後記)¶
　　　地仙圓¶
虢州别駕竇淝以當㱕為地仙圓曰使血海増¶
<pb:KR3l0016_SBCK_001-5b>¶
光以&KR0037;木為杵臼&KR0197;金剛骨(岀三堂徃事)¶
　　　凉物¶
房壽六月召客坐糠竹簟凭狐文几編香藤為¶
爼刳椰子為盃擣蓮花製碧芳酒調羊酪造含¶
風鮓皆凉物也壽&KR0134;呉田以轆轤瓮田懼其深¶
曰但見龍門溪水濯麴蘖腸耳(岀叩頭錄)¶
　　　梅粧閣¶
郭元振落梅粧閣有婢數十人客至則拖鴛鴦¶
襭裙衫一曲終則賞以糖雞邜明其聲也宴罷¶
散九和握香(岀叙聞錄)¶
<pb:KR3l0016_SBCK_001-6a>¶
　　　洛陽歳莭¶
洛陽人家正旦造絲雞葛燕粉荔枝正月十五¶
日造火蛾兒食玉梁餻寒食装萬花輿煮楊花¶
粥端午术羮艾酒以花絲樓閣揷髩贈遺辟瘟¶
扇乞巧使蜘蛛結萬字造眀星酒装同心膾重¶
九迎凉脯羊肝餅佩癭木符冬至煎餳綵珠戴¶
一陽巾除夜銅刀刻門埋小兒硯㸃水盆燈臘¶
日造脂花餤(金門嵗莭)¶
　　　旃檀寺春秋二㑹¶
栴檀寺悟本詩春秋二㑹歛牛乳為龍華飯供¶
<pb:KR3l0016_SBCK_001-6b>¶
獻結綵錢為幡蓋設客以呉興臠團糟授戒者¶
施以般若錢求男者觧密珠璫(岀僧園逸録)¶
　　　搔首問青天¶
李白登華山落鴈峰曰此山最髙呼吸之氣想¶
通天帝座矣恨不携謝朓驚人詩来搔首問青¶
天耳(搔首集)¶
　　　清髙門户¶
樂天語人曰吾已脫去利名枷鎖開清髙門户¶
但蓮龕子母丹不知何時可成(自慶𫝊)¶
　　　午橋莊¶
<pb:KR3l0016_SBCK_001-7a>¶
裴令臨終告門人曰吾死無所繫但午橋莊松¶
雲嶺未成軟碧池繡尾魚未長漢書未終萹為¶
可恨爾(晋公遺語)¶
　　　養硯墨茟&KR0083;¶
養茟以磂黄酒舒其毫養&KR0083;以芙蓉粉借其色¶
養硯以文綾盖貴乎隔塵飬墨以豹皮囊貴乎¶
逺濕逢溪子遵之(文房寳&KR0918;)¶
　　　迷香洞¶
史&KR0235;宣城妓也待客以等差甚異者有迷香洞¶
神鷄枕鎖蓮燈次則交紅被傳香枕八分羊下¶
<pb:KR3l0016_SBCK_001-7b>¶
列不相見以閉門羮待之使人致語曰請公夢¶
中来馮垂客于鳳罄囊有銅錢三十萬盡納得¶
至迷香洞題九迷詩于照春屏而㱕(常新録)¶
　　　袖裏春¶
元宗為太子時愛妾&KR0197;鸞兒多従中貴董逍遥¶
微行以輕羅造梨花散蘂裛以月麟香&KR0197;䄂裏¶
春𫠦至暗遺之(史諱録)¶
　　　金鳯凰¶
周光祿諸妓掠髩用欝金油傅靣用龍消粉染¶
衣以沈香水月終人賞金鳳凰一&KR0215;(傳芳略記)¶
<pb:KR3l0016_SBCK_001-8a>¶
　　　三賢松¶
朝真&KR0026;九星院有三賢松三株如古君子梁閣¶
老妓英奴以麗水囊貯香遊之不數日松皆半¶
枯(事略)¶
　　　芋魁遭遇¶
李華燒三城絶品炭以龍腦褁芋魁煨之擊爐¶
曰芋魁遭遇矣(三賢典語)¶
　　　山神以豐年相報¶
琴叟耕&KR0235;嶺之田以虎紋巾褁犂推之曰勞吾¶
躬耕山神必以豐年相報已而果然(鳯翔退耕)¶
<pb:KR3l0016_SBCK_001-8b>¶
(傳)¶
　　　綰龍臺¶
李神遇以楓溪鐵造綰龍臺為宴燈花燈八層¶
間以三縫錦褾㸃紫菱油燃鳳縷(疑尚缺文岀)¶
(桾摭精華)¶
　　　吳興米¶
吳興米炊之甑香白馬豆食之齒醉虢國夫人¶
㕑吏鄧連以此米擣為透花糍以豆洗皮作靈¶
沙臛以供翠鴛堂(品物𩔗聚記)¶
　　　掃露明軒¶
<pb:KR3l0016_SBCK_001-9a>¶
王施避巢冦入天台山主人賀理給以牛粥練¶
帬施謝曰公乃命司延我光景當為掃露明軒¶
永為下吏(芳賢傳)¶
　　　吞雲夢澤¶
張曲江語人曰學者常想胷次吞雲夢澤茟頭¶
湧若&KR0088;溪量既并包文亦浩瀚(徴文玉井)¶
<pb:KR3l0016_SBCK_001-9b>¶
¶
雲仙雜記卷之一¶
