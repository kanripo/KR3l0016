# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.569073
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB07n0633-005雲仙雜記-卷五.
<pb:KR3l0016_SBCK_005-1a>¶
雲仙雜記卷之五¶
　　　茟描窻竹影¶
宗測樂閑靜好松竹嘗見日篩竹影上窓以茟¶
備描之(常新録)¶
　　　糖蜜莫逆交¶
陳昉得蜀糖輒以蜜澆之曰與蜜本莫逆交(傳)¶
(芳略記)¶
　　　風月常新印宫人臂¶
明皇開元初宫人被進御者日印選以綢繆記¶
印于臂上文曰風月常新印畢漬以桂紅膏則¶
<pb:KR3l0016_SBCK_005-1b>¶
水洗色不退(史諱録)¶
　　　念金輪呪¶
敲両耳鐺服桂心丸念金輪呪則所思之人不¶
以存没是夜必夣見之(事略)¶
　　　水晶環渡舟¶
蕭整嘗登陸渾沙洲忽水漲不得下急呼村童¶
折麈尾水晶環与之渡舟而過(三賢典誥)¶
　　　鳴牙餅¶
許康年謁劉遜贈遜鳴牙餅千枚曰雖微物也¶
助㕑中両日之費(退耕傳)¶
<pb:KR3l0016_SBCK_005-2a>¶
　　　棠棣之好¶
李初直遇與人相知則曰棠棣之好何以過此¶
喜慶倍常(叙闻録)¶
　　　金蘭簿¶
戴弘正每得蜜友一人則書于編蕳焚香告祖¶
考號為金蘭簿(宣武盛事)¶
　　　鴨卵成花¶
向聲䏻於鐺中以手撥鴨夘成花(河中記)¶
　　　燭圍¶
韋渉家宴使每婢執一燭四靣行立人呼為燭¶
<pb:KR3l0016_SBCK_005-2b>¶
圍(長安後記)¶
　　　宴客典斟¶
陳無咎宴客一客用一婢典斟必十二斟而後¶
使滿以盡誠敬之道(洛都要記)¶
　　　金牌盈座¶
河間王夜飲妓女謳歌一曲下一金牌席終金¶
牌盈座(豐盈傳)¶
　　　聚香團¶
楊州太守仲端畏妻不敢延客謝廷皓謁之坐¶
久饑甚端入内袖聚香團啗之(楊州事迩)¶
<pb:KR3l0016_SBCK_005-3a>¶
　　　待闕鴛鴦社¶
朱子春未㛰先開房室帷帳甚麗以待其事旁¶
人謂之待闕鴛鴦社(籹樓記)¶
　　　笑春紅¶
閬州㕘軍黄涉婢曰咲春紅死渉念之淚洒犀¶
簾至皆損壞(蜀普録)¶
　　　二花¶
阮文姬挿鬂用杏花陶溥公呼曰二花(河東備)¶
(録)¶
　　　三鹿郡公¶
<pb:KR3l0016_SBCK_005-3b>¶
袁利見為性頑獷方棠謂袁生已封三鹿郡公¶
葢譏其太麄踈也(幽燕記)¶
　　　崑崘玉盞¶
宇文卓方執崑崘玉盞聴左丞檀超髙談不覺¶
墜地(青州雜記)¶
　　　坐間牡丹花¶
宋旻語常帶華藻李孺安曰時方三月坐間生¶
無數牡丹花矣(鄴郡名録)¶
　　　杜鵑喚歸¶
石誼未娶聞杜鵑喚㱕歎曰此物催人使歸使¶
<pb:KR3l0016_SBCK_005-4a>¶
我何所歸耶(金臺録)¶
　　　遇河神¶
顧希微開成二年遇河神屈莫多曰更二千年¶
大江所在堤㟁當崩沙九里(禹功記)¶
　　　口吻生花¶
張祜苦吟妻孥喚之不譍以責祜祜曰吾方口¶
吻生花豈恤汝軰(白氏金鎖)¶
　　　贈詩勝爛黄魚¶
皇甫彚謁韓愈愈贈以詩彚退有言怒愈不為¶
置酒愈曰豈不勝以爛黄魚待汝耶(續鍾嵘句)¶
<pb:KR3l0016_SBCK_005-4b>¶
(眼)¶
　　　折筯不体¶
山濤酒後哺啜折筯不休(酒中玄)¶
　　　防風粥¶
白居易在翰林賜防風粥一甌剔取防風得五¶
合餘食之口香七日(金鑾宻記)¶
　　　食蝤蛑¶
鹿宜孫食蝤蛑炙於夀陽㼝中頓進數器(止戈)¶
(集)¶
　　　羣公對雪¶
<pb:KR3l0016_SBCK_005-5a>¶
羣公對雪尚隆之曰麫堆金井誰調湯餅吳永¶
素曰玉滿天山難刻珮環坐間服其韵精(姑臧)¶
(記)¶
　　　屋瓦皆鏤¶
余宗伯屋瓦皆鏤竅穴千百雨則散如真珠用¶
陳留瓦則堅而易&KR0866;(三堂徃事)¶
　　　三年不見羊角¶
皮蕃去北而復来鄱陽食竹笋曰三年不見羊¶
角哀矣(叩頭録)¶
　　　採星盆¶
<pb:KR3l0016_SBCK_005-5b>¶
嵇昌蓄採星盆夏月漬果則倍冷(叙聞録)¶
　　　作剪刀¶
姑園鐵作剪刀以苜蓿根粉養之裁衣則盡成¶
墨界不用人手而自行(搔首集)¶
　　　左撚巾拭面¶
陽華用左撚巾拭面倍有光彩(自慶傳)¶
　　　碑石¶
李輔國葬父碑石用豆屑一千團磨瑩如紫玉¶
碑字四面鐫葵花三百朶(晉公遺語)¶
　　　漬紙¶
<pb:KR3l0016_SBCK_005-6a>¶
以竹梢甘露和天南星漬𥿄一宿裁之刀去如¶
飛(文房寳&KR0918;)¶
　　　除夜歎老¶
裴度除夜歎老迨曉不寐爐中啇陸火凡數添¶
也(金門嵗莭)¶
　　　印普賢象¶
玄装以回鋒𥿄印普賢象施于四衆每歲五䭾¶
無餘(僧園逸録)¶
　　　三辰酒¶
玄宗置麴精潭砌以銀甎泥以石粉貯三辰酒¶
<pb:KR3l0016_SBCK_005-6b>¶
一萬車以賜當制學士䓁(史諱録)¶
　　　桑木根可作沉香想¶
裴休得桑木根曰若作沉香想之更無異相雖¶
對沉水香反作桑根想終不聞香氣諸相從心¶
起也(常新録)¶
　　　皂盖能與日輪爭功¶
韓愈刺潮州嘗暑中出張皂盖㱕而喜曰此物¶
能與日輪争功豈細事耶(傳芳略記)¶
　　　雷門四老石¶
王維輞川林下坐用雷門四老石燈滅則石中¶
<pb:KR3l0016_SBCK_005-7a>¶
鑚火(事略)¶
　　　握麥芒刁字¶
牛僧孺進士時常握麥芒刁字有繆誤隨手刪¶
割㸃定(三賢典略)¶
　　　麒麟草¶
元和時館閣湯飲待學士者煎麒麟草(鳯翔退)¶
(耕傳)¶
　　　魚藻洞¶
魚朝恩有洞房四壁夾安瑠璃板中貯江水及¶
萍藻諸色蝦號魚藻洞(南康記)¶
<pb:KR3l0016_SBCK_005-7b>¶
　　　鼻出黄膠¶
賀知章忽鼻出黄膠　醫者謂飲酒之過(従)¶
(容録)¶
　　　數米而食¶
沈休文羸劣多病日數米而食羔不過一筯(青)¶
(陽記)¶
　　　廬墓日影為之不移¶
鄧寅廬墓墳土未乾日影為之不移(壠上記)¶
　　　飼牛以天麻飯¶
青齊間遇春耕則飼牛以天麻飯仍用錦縷繫¶
<pb:KR3l0016_SBCK_005-8a>¶
于角上(耕桑偶記)¶
　　　髙麗絲結¶
張均妓多麗彈琵琶曲頂上有髙麗絲結趙詩¶
爭奪致傷二指(辨音集)¶
　　　元夜食牛肺犯天樞使¶
梁鄴上元後忽髮變如血卜曰元夜食牛肺犯¶
天樞巡使夜行禱謝可免(影燈記)¶
　　　菖蒲成獅子鸞鳳状¶
僧普寂大好菖蒲房中以菖蒲種成獅子鸞鳳¶
仙人之狀(海墨微言)¶
<pb:KR3l0016_SBCK_005-8b>¶
　　　鴨肝猪肚¶
王縉飲酒非鴨肝猪肚筯輒不舉(醉仙圖記)¶
　　　吞花卧酒¶
虞松方春以謂握月擔風且留後日吞花卧酒¶
不可過時(曲江春宴録)¶
　　　庭椿不染風¶
盧携夢人贈句曰若問登庸日庭椿不染風初¶
不觧其言後數年携拜相庭下古椿一㧣雖狂¶
風驟雨不濕不揺(鳯池編)¶
　　　屋竅如七星¶
<pb:KR3l0016_SBCK_005-9a>¶
鄭廣文屋室破漏自下望之竅如七星(逄原記)¶
　　　日用斗麫為糊以供緘封¶
順宗時劉禹錫干預大權門吏接書尺日數千¶
禹錫一一報謝緑珠盆中日用麫一斗為糊以¶
供緘封(宣武盛事)¶
　　　麫如棗核而中空¶
揚埏游王鉷家食一物如棗核而中空其實麫¶
也埏詢其法鉷笑而不言(河中記)¶
<pb:KR3l0016_SBCK_005-9b>¶
¶
雲仙雜記卷之五¶
