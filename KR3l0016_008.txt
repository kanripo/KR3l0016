# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.690679
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB07n0633-008雲仙雜記-卷八.
<pb:KR3l0016_SBCK_008-1a>¶
雲仙雜記卷之八¶
　　　八角玉升¶
宣帝時西夷怛陁國貢八角玉升夏以水澆之¶
則無暑冬以火迫之無寒異事甚衆(逄夏記)¶
　　　失去周字知唐必興¶
則天初稱周方具告天冊文有吏人見大周字¶
上有両仙童長二三寸執刀剗削斯須視之失¶
去周字人知唐必復興(&KR0235;池編)¶
　　　曲江春游¶
曲江春游之家以脂粉作紅餤竿上成𩀱挑掛¶
<pb:KR3l0016_SBCK_008-1b>¶
夾雜畫帶前引車馬(曲江春逰錄)¶
　　　毛詩卷染油代燭¶
倪芳飲後必有狂恠恬然不耻或以毛詩卷染¶
油代燭醉遊徹曉(醉仙圖記)¶
　　　睂睫間常化佛¶
清涼僧海豐苦行二十餘年人見其眉睫間常¶
化佛千百大如黍米徃来遊行已不覺也(清凉)¶
(僧海)¶
　　　好李花致富¶
終南及廬岳出好李花両市貴侯富民以千金¶
<pb:KR3l0016_SBCK_008-2a>¶
買種終廬有致富者(耕桑偶記)¶
　　　一物如人眼睛¶
蕭餘上元夜於宣陽里酒盤下得一物如人眼¶
睛其體𩔗美石光彩射人餘夜遊市肆閑置掌¶
中每行黑闇衢巷隨身光明三尺毫末可鑒後¶
因而飛出(影燈記)¶
　　　造笙¶
初造笙每管中入荻根細沙一豆許遇吹時飛¶
沙於中激揚聲愈清徹近世樂工未有知者惜¶
夫(辨音集)¶
<pb:KR3l0016_SBCK_008-2b>¶
　　　喬敷嗜魚¶
喬敷嗜魚而貧日向漁人貸食漁人送魚一斤¶
則以白堊標門記之後日償價年律一終白堊¶
盈門(壠上書)¶
　　　浮陽筍¶
九華小民浚池得物状𩔗竹根旁有一銘曰浮¶
陽筍太古孕舉投醬𦈢三年不盡民不識字使¶
人讀之試以豆一斗造醬投物其中果三年不¶
减(時逄道士青陽記)¶
　　　𤓰甲間皆出雲煙¶
<pb:KR3l0016_SBCK_008-3a>¶
魏郡開成中大旱徧禱山岳或言西沈陸先生¶
道行精明請之必驗太守以下乃携杏酒青羊¶
以備牲醪告于山中先生受禮訖對太守呼吸¶
數過五指連拂之𤓰甲間皆出雲&KR0196;之氣惟中¶
指氣象甚盛先生曰郡中雨淂足諸縣皆獲八¶
分亦可小稔已而其說不誣(從容錄)¶
　　　石魚¶
南康有狂人周可大見魚必置數十頭食餘棄¶
于几上人謂隨即臭腐可大以手摩之皆為石¶
魚後年餘友人訪之見其紙裹石魚煨以啖客¶
<pb:KR3l0016_SBCK_008-3b>¶
新香不異常魚(逍遥公南康記)¶
　　　王母惜黄中李過蟠桃¶
西王母居龍月城城中產黄中李花開則三影¶
結實則九影花實上皆有黄中二字王母惜之¶
過於蟠&KR0669;与紫陽真官博戯則以一二百枚遞¶
分勝&KR0018;(集真記)¶
　　　重&KR0058;盞酌水¶
宣武判官洪子昇延嵩山鍊師在宅值大雨堦¶
庭彌滿欲上堂户子昇有憂色鍊師取懷中重¶
&KR0058;盞酌水不滿盃而庭砌隨已乾矣(宣武盛事)¶
<pb:KR3l0016_SBCK_008-4a>¶
　　　時元亨錬真¶
方山道人時元亨錬真厭世三十餘年精唾涕¶
淚俱惜之七十髮不白走如奔馬宋先生曰吾¶
以小術令此子三日即死乃於酒中以羊豕腦¶
一拌啖之元亨不覺也飲罷便苦頭痛下痢明¶
日便出如剥浄鷄頭肉者二三升許又明日元¶
亨果卒(河中記)¶
　　　孫逢年好酒色老不衰¶
長安孫逢年日一醉無虛席妓妾曵綺羅者二¶
百餘人晚年衰憊齒皆蚛齲空虗如樓閣而舊¶
<pb:KR3l0016_SBCK_008-4b>¶
好不衰(長安後記)¶
　　　王維居輞川地不容塵¶
王維居輞川宅宇既廣山林亦逺而性好温潔¶
地不容浮塵日有十數掃&KR0918;者使兩童專掌縛¶
帚而有時不給(洛都要記)¶
　　　磁石益眼¶
益眼者無如磁石以為盆枕可老而不昬寜王¶
宫中多用之(豊寧傳)¶
　　　魚喜鹿胎香¶
楊州太守閭丘惠㑹僚友于轉沙亭集境内漁¶
<pb:KR3l0016_SBCK_008-5a>¶
户令曰所得魚多者有金帛之賞有一漁人以¶
肉物作塊散懸於網上取魚倍衆力凡十網得¶
魚三千六百無甚小者衆慙而退太守詢之曰¶
魚喜鹿胎之香適散懸者乃此物也下網召之¶
萬魚畢聚矣(楊州事迩)¶
　　　降魔寺僧以名召魚¶
東川降魔寺僧吉祥魁梧多力受飯五鉢日夜¶
誦經九凾池中魚知其數以名召之背出水面¶
使去即没(蜀普錄)¶
　　　并代人喜嗜麫¶
<pb:KR3l0016_SBCK_008-5b>¶
并代人喜𥊏麫切以吳刀淘以洛酒漆斗貯之¶
擊鼔集老㓜自以多寡取之至飽(河東備錄)¶
　　　鶴識字¶
衛濟川養六鶴日以粥飲啖之三年識字濟川¶
檢書皆使鶴衘取之無差(金城記)¶
　　　洗心糖¶
茅地&KR0052;冬燒去枝梗至春取圡中餘根白如玉¶
者搗汁煎之至甘可為洗心糖(幽燕異記)¶
　　　桃花絲¶
青齊間有一種&KR0669;花盛開時垂絲至二三尺採¶
<pb:KR3l0016_SBCK_008-6a>¶
之練以松脂遞相&KR0374;結織成鞋履寄徃都下人¶
皆不辨何物(青州&KR0258;記)¶
　　　秘密泉¶
甘塘社有一水方丈瑩潔春夏不竭旱則禱之¶
應時雨下然牛馬猪羊飲之肥澤鷄鴨鵝鴈飲¶
之必死郷民縁可以救旱號秘密泉(鄴郡名錄)¶
　　　怯夜幡¶
胡陽白壇寺幡刹日中有影月中無影不知何¶
故因號怯夜幡(金臺記)¶
　　　魚鼈隨世安危¶
<pb:KR3l0016_SBCK_008-6b>¶
大禹治水功成令江淮河海神曰魚鼈衰盛隨¶
世安危自此之後年必小减使其價遞増以食¶
晚末之民應天意也(禹功記)¶
　　　書冊以竹漆為糊¶
凡書冊以竹漆為糊逐葉微攤之不惟可以久¶
存字畫兼紙不生毛百年如新此宮中法也(白)¶
(氏金鎖)¶
　　　真脫絲布¶
人之為文語意踈慢者真脫絲布文士之病莫¶
大乎此(鍾嵘句眼)¶
<pb:KR3l0016_SBCK_008-7a>¶
　　　入酒中沐浴使毛髮識味¶
石裕方明造酒數斛忽觧衣入其中恣沐浴而¶
出告子弟曰吾平生飲酒恨毛髮未識其味今¶
曰聊以設之庶無厚薄(酒中玄)¶
　　　龍口渠¶
翰林有龍口渠通内苑大雨之後必飄諸花蕋¶
&KR0052;由而出有百種香色名不可盡春月尤妙(金)¶
(鑾宻記)¶
　　　口中現五色牙齒¶
孔戣好術藝延接方士多所傳授能口中現五¶
<pb:KR3l0016_SBCK_008-7b>¶
色牙齒彩色光絢一瞬即改(止戈集)¶
　　　李有九標¶
蕭瑀陳叔逹於龍昌寺㸔李花相與¶
　　香雅細淡潔密宜月夜宜緑髩宜白酒¶
(承&KR0685;&KR0199;纂)¶
　　　斗盆燒乳頭香¶
曹務光見趙州以斗盆燒乳頭香十斤曰財易¶
得佛難求(舊相禅學錄)¶
　　　鼠精李¶
王侍中家堂前有鼠從地出其穴即生李樹花¶
<pb:KR3l0016_SBCK_008-8a>¶
實俱好此鼠精李也(好事集)¶
　　　猪肝中有䜟書¶
白浦民割猪肝肝中有一紙大如手色如新書¶
云煙　蒼蒼明年無粮次年巢冦起州郡多荒¶
(纂異記)¶
　　　酒魔¶
常元載不飲羣僚百種强之辭以鼻聞酒氣已¶
醉其中一人謂可用術治之即取針挑元載鼻¶
尖出一青䖝如小蛇曰此酒魔也聞酒即畏之¶
去此何患元載是日已飲一斗五日倍是(玄山)¶
<pb:KR3l0016_SBCK_008-8b>¶
(記)¶
　　　糠市¶
洛陽振徳坊皆貧民例享糟糠之薄賀知章目¶
為糠市(從容錄)¶
　　　品物互徵古事¶
房璘至人家凡閱四筵摘其品物互徵古事一¶
一切當(河中記)¶
雲仙雜記卷之八¶
