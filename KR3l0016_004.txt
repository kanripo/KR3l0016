# -*- mode: mandoku-view; -*-
#+TITLE: 雲仙雜記
#+DATE: 2015-09-12 00:24:49.528446
#+PROPERTY: ID KR3l0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0633-004雲仙雜記-卷四.
<pb:KR3l0016_SBCK_004-1a>¶
雲仙雜記卷之四¶
　　　石鼈銜賦題¶
髙郢夜課于豐亭忽見一鼈在案上視之石也¶
郢異其事取千題散置楮中禱祝令石鼈銜之¶
以卜来事既而石鼈舉頭乃是沙洲獨鳥賦題¶
出果然其年首選(湘潭記)¶
　　　自&KR0018;書劒¶
&KR0466;倚&KR0046;衡山徃来自負書劍削竹為擔褁以烏¶
氈倚既死山僧取以供事(衡山記)¶
　　　松精成使者¶
<pb:KR3l0016_SBCK_004-1b>¶
茅山有野人見一使者異服牽一白羊野人問¶
居何地曰&KR0367;盖山隨至古松下而没松形果如¶
&KR0367;盖意使者乃松樹精羊乃茯苓耳(金&KR0092;記)¶
　　　龍窠石¶
中山僧表堅面多瘢痕偶溪中淂石如鷄子夜¶
覺凉冷信手磨面瘢痕盡滅後讀博異志曰龍¶
窠石磨瘡瘢大效(廬山記)¶
　　　召客念無魚¶
蘓蠙&KR0048;中召客無魚念曲江多有而禁釣乃令¶
掌吏用油幕偷數頭適濟其事(承&KR0685;舊纂)¶
<pb:KR3l0016_SBCK_004-2a>¶
　　　金雞&KR0573;卵時¶
封少卿問禪於龍華厚㕘師曰金雞抱卵時如¶
何少卿㱕而黙坐三年不能領觧至于發狂而¶
死(禪學録)¶
　　　胡松莭支琴¶
白傅用胡松莭支琴(金徽變化萹)¶
　　　竊嚥棊子¶
李杓&KR0514;與人棊而敗乃竊數子嚥之尋問乃鼓¶
局大恕(棊天洞覽)¶
　　　墨染紙不昬¶
<pb:KR3l0016_SBCK_004-2b>¶
墨染&KR0083;三年字不昬暗者為上(成老相墨&KR0052;)¶
　　　茶燋縛奴投火¶
陸鴻漸採越江茶使小奴子㸔焙奴失睡茶燋¶
爍鴻漸怒以鐡繩縛奴投火中(蠻甌志)¶
　　　袖餅班中¶
于琮班中有時袖餅而食或以遺同列(常朝記)¶
　　　石蓮匣¶
許芝有玅墨八厨巢賊亂瘗于善和里苐事&KR0685;¶
取之墨已不見惟石蓮匣存焉(大唐龍髓記)¶
　　　鵝烝¶
<pb:KR3l0016_SBCK_004-3a>¶
藺先生上&KR0046;亭望九里山七日不能下但食鵝¶
烝二十叚(琴荘美事)¶
　　　粉指印青編¶
徐州張尚書妓女多涉獵人有借其書者徃徃¶
粉指痕並印于青編(籹樓記)¶
　　　一里更二馬¶
校書郎李蟠蓄馬甚多出遊則一里更二馬借¶
徣供應可逮十家(馬癖記)¶
　　　旋風茟¶
魏博田承嗣簽治文案如流水吏人&KR0059;相謂曰¶
<pb:KR3l0016_SBCK_004-3b>¶
世罕有此旋風茟(方鎮編年)¶
　　　贈相得以鳩¶
毛&KR0019;好食鳩人與已相得者必以鳩贈之一見¶
李翺贈十二籃(好事集)¶
　　　物價至微¶
開成中物價至微村落買魚肉者俗人買以胡¶
絹半尺士大夫買以樂天詩一首兼与之(豐年)¶
(編)¶
　　　夜飛蟬¶
杜甫每朋友至引見妻子韋侍御見而退使其¶
<pb:KR3l0016_SBCK_004-4a>¶
婦送夜飛蟬以助籹&KR0918;(放懷集)¶
　　　羲之鬼¶
虞世南書冠當時人謂其有羲之鬼(字錦)¶
　　　竹枝曲¶
張旭醉後唱竹枝曲反復必至九回乃止(醉録)¶
　　　却老先生¶
王僧䖍晚年惡白髮一日對客左右進銅鑷僧¶
䖍曰却老先生至矣庶㡬乎(南康記)¶
　　　小兒司命¶
郭汾陽語子弟曰西陽庶寳方小兒之司命不¶
<pb:KR3l0016_SBCK_004-4b>¶
可不讀(從容録)¶
　　　青蠅拜賀¶
術士相牛僧孺若青蠅拜賀方能及苐公疑之¶
及登科訖㱕坐家庭有青蠅作八行立約數萬¶
折躬再三良久乃去(青陽記)¶
　　　葬淂石牌¶
烏重胤葬先世掘得石牌有云牛領岡前紅簫¶
隴下&KR0089;用丙日手板相亞重胤依而用之(壠上)¶
(書)¶
　　　貧而圖㛰¶
<pb:KR3l0016_SBCK_004-5a>¶
白厚貧而圖㛰娶劉純材女厚送烏璫十事麩¶
紙為書純材大笑荅以象田珠十升紫弱千餘¶
頭及使家僮撒燭花盈路厚閉門大慙賔客走¶
去(耕桑偶記)¶
　　　以海駮皮為皷¶
凡鼓以海駮(疑是鮫字)皮為之泥以象骨則雄¶
而清用雜皮則濁而易散云(辨音集)¶
　　　上元影燈¶
洛陽人家上元以影燈多者為上其相勝之辭¶
曰千影萬影又各家造芋郎君食之宜男女仍¶
<pb:KR3l0016_SBCK_004-5b>¶
云送鷄肉酒用六木缾貯之於親知門前留地¶
而去(影燈記)¶
　　　軟棗餻¶
宣慈寺每求化人先留食軟棗餻栁尚書来方¶
食餻袖䟽欲出尚書急觧連帶緋袍鏁子魚袋¶
施之(海墨微言)¶
　　　竊花¶
霍定與友生遊曲江以千金募人竊貴侯亭榭¶
中蘭花揷㡌兼自持住綺羅&KR1244;中賣之士女争¶
買抛擲金錢又各以錐刺藕孔中者罰巨觥不¶
<pb:KR3l0016_SBCK_004-6a>¶
中者得美饌(曲江春宴録)¶
　　　酒窟¶
蘓晉作曲室為飲所名酒窟又地上每一塼鋪¶
一甌酒計甎約五萬枚晉日率友朋次苐飲之¶
取盡而已(醉仙圖記)¶
　　　詩成裁窻紙¶
叚九章詩成無紙就窻裁故紙連綴用之九章¶
字惠文(逄原記)¶
　　　白羊籹㸃芳草¶
午橋莊小兒坡茂艸盈里晉公每使數羣白羊¶
<pb:KR3l0016_SBCK_004-6b>¶
散于坡上曰芳草多情頼此籹㸃也(窮幽記)¶
　　　浮萍為鴨作茵褥¶
浮光多美鴨太原少尹樊千里買百&KR0215;置後池¶
載數車浮萍入池使為鴨作茵褥(雲林異景志)¶
　　　自為小君裁剪¶
李紳為相時俗尚輕綃染蘸碧為婦人衣紳自¶
為小君裁剪(鳯池編)¶
　　　貴家棋子¶
開成中貴家以紫檀心瑞龍腦為棊子(棋談)¶
　　　弄葫蘆成詩¶
<pb:KR3l0016_SBCK_004-7a>¶
王筠好弄葫蘆每吟詠則注水於葫傾已復注¶
若擲之於地則詩成矣(詩源指訣)¶
　　　好讀離騷¶
錢芸士好讀離騷手不暇掲忘去肉味半月如¶
齋(姑&KR0391;記)¶
　　　挼花浸酒¶
楊恂遇花時就花下取蘂粘綴于婦人衣上微¶
用蜜蠟兼挼花浸酒以快一時之意(三堂徃事)¶
　　　挑野&KR0188;¶
郭元申家貧無食春月携兒挑野蔬一日有餘¶
<pb:KR3l0016_SBCK_004-7b>¶
三日不出(叩頭録)¶
　　　簇酒¶
辛洞好酒而無資常携榼登人門每家取一盞¶
投之&KR0197;為簇酒(叙閑録)¶
　　　祭詩以酒脯¶
賈島常以歳除取一年所淂詩祭以酒脯曰勞¶
吾精神以是補之(金門嵗莭)¶
　　　碬磨齋¶
都下寺院每歳用除碬磨是日作碬磨齋(僧園)¶
(逸記)¶
<pb:KR3l0016_SBCK_004-8a>¶
　　　歛衣¶
伊處士従衆人求尺寸之帛聚而服之名曰歛¶
衣(搔首集)¶
　　　&KR0466;虗宴¶
齊文宣帝&KR0466;虗宴取香菌以供品味廣唐則出¶
扵石首銅官䓁處銅釘菌分絲菌(自慶傳)¶
　　　桃花醋¶
唐世風俗貴重葫蘆醬桃花醋照水油(&KR0051;公遺)¶
(語)¶
　　　蟣肝龍首¶
<pb:KR3l0016_SBCK_004-8b>¶
毛重教授於導江春日主人宴之賦散語曰蟣¶
肝之奉何堪龍首之攀可望主人曰吾勸以陸¶
源鯖賞以桞綿肝(文房寳&KR0918;)¶
雲仙雜記卷之四¶
